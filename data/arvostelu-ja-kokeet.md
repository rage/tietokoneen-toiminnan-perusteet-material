---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

Tietokoneen toiminnan perusteet (2 op). 

Kurssilla on erilaisia suoritustapoja.

### Avoimen yliopiston kurssina
Kurssin voi suorittaa (Helsingin yliopiston) Avoimessa yliopistossa, jolloin siitä saa opintopisteitä. Arvosteluskaala on hyväksytty/hylätty. Opintopisteiden saaminen edellyttää ilmoittautumista Avoimen yliopiston kurssille. Ilmoittautuminen tehdään tyypillisesti sen jälkeen, kun opiskelija on suorittanut kaikki tehtävät. Suorituskriteerit ja ilmoittautumisajankohdat voivat kuitenkin vaihdella eri kurssitoteutuskerroilla. Ajankohtaiset tiedot kurssin suorittamisen ehtoihin ja ilmoittautumiseen löytyvät valitsemalla [Avoimen yliopiston opinto-ohjelman kurssisivulta](https://courses.helsinki.fi/fi/aytkt100051) ajankohdan mukainen kurssi.

Avoimessa yliopistossa voi suorittaa myös [Tietokoneen toiminnan jatkokurssin](https://tietokoneen-toiminnan-jatkokurssi.mooc.fi/). 

### Helsingin yliopiston kurssina
Kursseja Tietokoneen toiminnan perusteet (2 op, MOOC) ja [Tietokoneen toiminnan jatkokurssi (3 op, MOOC)](https://tietokoneen-toiminnan-jatkokurssi.mooc.fi/) käytetään osana Helsingin yliopiston Tietokoneen toiminta (5 op, luentokurssi) -kurssia. Kurssin suoritukseen sisältyy harjoituksia ja kokeita, jotka kattavat molempien kurssin sisällön. Tarkemmat ohjeet Tietokoneen toiminta (5 op) -kurssin suorittamisen ehtoihin, kokeisiin, suoritusajankohtiin ja ilmoittautumiseen löytyvät Helsingin yliopiston Weboodista ja kurssitoteutuskohtaisilta kurssisivuilta. 

Helsingin yliopistossa kurssia Tietokoneen toiminnan perusteet (2 op, MOOC) ei voi suorittaa irrallisena kurssina. Jos Helsingin yliopiston opiskelija haluaa suorittaa kurssin irrallisena kurssina, se pitää suorittaa Avoimen yliopiston kurssina. Huomioi tällöin, että kursseista Tietokoneen toiminnan perusteet (Avoin yliopisto, 2 op), [Tietokoneen toiminnan jatkokurssi](https://tietokoneen-toiminnan-jatkokurssi.mooc.fi/) (Avoin yliopisto, 3 op) ja Tietokoneen toiminta (Helsingin yliopisto, 5 op) saa yhteensä enintään 5 op Helsingin yliopiston tutkintoa varten. 

### Omaehtoinen itsenäinen opiskelu
Kuka tahansa tietokoneiden toiminnasta kiinnostunut voi käyttää tätä materiaalia itseopiskeluun. Käy läpi kurssimateriaali, etsi tarvittaessa lisätietoa internetistä, vastaile pikatehtäviin ja nauti opiskelusta!

### Lukion tai muun oppilaitoksen valinnaisena kurssina ("kurkistuskurssi")
Kukin oppilaitos voi itse määritellä, millä tavoin tämä kurssi hyväksytään oppilaitoksen kurssina. Suorituskriteereihin voi liittyä esimerkiksi pikatehtävien tekemistä ja erillinen koe kyseisessä oppilaitoksessa tai Avoimen yliopiston kautta hankitun kurssisuorituksen hyväksilukeminen.
