---
path: "/usein-kysytyt-kysymykset"
title: "Palaute ja usein kysytyt kysymykset"
hidden: false
information_page: true
---

## Kurssin ja kurssialustan kehitys
Sekä kurssia että sen käyttämää alustaa kehitetään koko ajan. Tämän vuoksi on mahdollista, että kurssin ulkoasu tai käyttöliittymä voi muuttua myös kurssin aikana. Kaikki alustassa ja kurssimateriaalissa olevat puutteet pyritään korjaamaan mahdollisimman pian.

Kurssin ja alustan kehityksestä voi aiheutua haittaa opiskelijoille esimerkiksi muutettujen ja lisättyjen pikatehtävien (quiz) osalta. Joissakin tapauksissa pikatehtäviä voi tulla lisää tai jo tehty pikatehtävä voi tulla merkityksi vielä ratkaisemattomaksi. Tällaisissa tapauksissa pikatehtävä pitää vain tehdä uudelleen.

## Löysin materiaalista virheen
Kaikki rakentava palaute kurssin tekemiseksi paremmaksi on arvokasta. 

Tämä tarkoittaa niin suurempia rakenteellisia ehdotuksia kuin esitystapaan liittyvien puutteiden esilletuontia. Esimerkiksi kaikki kirjoitusvirheet olisi mukava saada korjattua mahdollisimman nopeasti. Samoin jos tekstissä on huonosti muotoiltuja tai muuten vaikeasti ymmärrettäviä kohti, niin ne olisi hyvä saada korjattua nopeasti. Vastaavasti kaikki pikatehtävissä ("Quiz") olevat puutteet ärsyttävät monia, kunnes ne on paikattu.

Useat henkilöt ovat antaneet hyvää palautetta kurssin kehittämiseksi. Kiitos Elisa Bestetti, Bo Feng, Tuula Jacobson, Antti Halmetoja, Samuli Hanski, Mikael Heinola, Sampsa Hietala, Markus Huhtamäki, Jussi Kaataja, Esa Kauppinen, Tuula Kauppinen, Heikki Koivula, Henna Kokkonen, Anton Kortelainen, Jesper Kuutti, Harri Kähkönen, Saska Lohi, Vesa Puoskari, Topias Pyykkönen, Teemu-Petteri Remes, Petri Riihikallio, Ville Rintala, Jenna-Julia Rissanen, Aleksi Roitto, Pasi Röntynen, Ismo Saaros, Alexey Smolianinov, Iiris Toivonen, Sari Toto, Laura Tulehmo, Janne Tuukkanen ja Leevi Valkoniemi!

### Korjausehdotukset sähköpostitse
Lähettäkää korjausehdotukset sähköpostitse osoitteella [teemu.kerola@cs.helsinki.fi](mailto:teemu.kerola@cs.helsinki.fi?subject=MOOC%20palaute,%20Tietokoneen%20toiminnan%20perusteet&body=Luku%20???%20tai%20Quiz%20???%20...).

Laittakaa sähköpostin otsakkeeksi "MOOC palaute, Tietokoneen toiminnan perusteet".

Kirjatkaa palautteen alkuun tarkka paikka, jota palaute koskee. Esimerkiksi, "Luku 2.3 (Konekäskyt), kappaleen "On myös määritelty..." kolmas lause.

Antakaa palaute mahdollisimman lyhyesti, mutta silti selkeästi. Esimerkiksi, "Typo sanassa 'pödällä', pitää olla 'pöydällä'".

Kiitos.

### Korjausehdotukset suoraan GitHubin kautta
Avaa joko "issue" tai "muutosehdotus" kurssin GitHub-repossa (varastossa)
https://github.com/rage/tietokoneen-toiminnan-perusteet-material.

Laita muutosehdotuksesi suoraan paikalleen GitHubissa sijaitsevaan kurssimateriaaliin. Kaikki kurssimateriaali on data-hakemistossa. Esimerkiksi, klikkaa "Edit", korjaa kirjoitusvirhe sanassa "pödällä" muotoon "pöydällä". Talleta ehdotuksesi ("Propose file change") ja anna muutosehdotuksesi eteenpäin ("Create pull request"). Tähän voi kirjoittaa halutessaan kommentin, jonka jälkeen klikkaa uudestaan "Create pull request". Älä peru muutosehdotusta klikkaamalla "Close pull request".

Korjausehdotukset käsitellään yksi kerrallaan. Mahdolliset muutokset tulevat voimaan vasta hyväksymisen jälkeen. 

Kurssimateriaali on kirjoitettu [markdown](https://en.wikipedia.org/wiki/Markdown)-kielellä ja siitä generoituu html-koodia. Jos et osaa markdownia tai et halua käyttää [GitHubia](https://en.wikipedia.org/wiki/GitHub), lähetä muutosehdotuksesi sähköpostitse em. tavalla. 
Pikatehtäviin voi tehdä muutosehdotuksia vain sähköpostitse.

Kiitos ehdotuksista.

## Usein kysyttyjä kysymyksiä

### Miten ilmoittaudun saadakseni tästä kurssista Avoimen yliopiston kurssisuorituksen? Entä paljonko pitää tehdä tehtäviä hyväksyttyyn suoritukseen?

Ajankohtaiset tiedot Avoimessa yliopistossa kurssin suorittamiseen liittyviin ehtoihin ja ilmoittautumiseen löydät valitsemalla [Avoimen yliopiston opinto-ohjelman kurssisivustolta](https://courses.helsinki.fi/fi/aytkt100051) ajankohdan mukaisen kurssin.

<!--
### Pikatehtävä 2.2.1 on huonosti määritelty. (12.9.2019)

Kyseinen pikatehtävä (ja muutama muukin) kärsivät alustassa olevasta puutteesta, minkä vuoksi osa tehtävänmäärittelystä ei tule näkyville. Itse kysymys jää puuttumaan. 

Tilanne korjataan pikapuoliin. Alustava korjaus on tehtävän määrittelyssä replikoida kysymys osa otsakkeeseen. 

Osa opiskelijoista on jo vastannut tehtävään (yleensä väärin) sen puutteellisessa esitysmuodossa. Tämän vuoksi on mahdollista, että alustan korjaamisen jälkeen tehtävän suoritustilastot nollataan, jotta kaiki voivat vastata siihen uudelleen.  
-->

<!--    kaikki kommentoitu pois 

<table-of-contents></table-of-contents>


### En voi aloittaa kurssia, koska en tiedä minne ilmoittautua

Kurssin aloittamiseen ei tarvitse ilmoittautumista. Älä ilmoittaudu minnekkään ellei kurssin sivu erikseen kehoita sinua tekemään niin. 

### Tarvitsenko MOOC-tunnuksen?

Kyllä. Sinulla pitää olla oma MOOC-tunnus, jossa järjestelmä pystyy pitämään kirjaa kurssilla edistymisestäsi.

### Milloin voin aloittaa aikatauluttoman kurssin?

_Kesken - ei vielä toteutettu._

Aikatauluton kurssi ...

### Työ- ja elinkeinotoimisto haluaa minulta selvityksen kurssista

Ohjaa TE-toimisto tälle sivulle:

Tietokoneen toiminnan perusteet on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Tietokoneen toiminnan perusteet on Helsingin yliopiston kurssin Tietokoneen toiminta (5 opintopistettä) kurssimateriaali. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssista voi kuitenkin halutessaan -- ja kurssin menestyksekkäästi suorittamalla -- saada opintopisteitä.

### Saan tukea Työ- ja elinkeinotoimistolta. Voinko silti tehdä kurssin?

Sovi asiasta etukäteen TE-toimistosi kanssa. TE-toimistot eivät valitettavasti käsittele kurssiimme liittyviä asioita yhdenmukaisesti. Jotkut ovat evänneet tukia jo kurssillemme osallistumisesta, vaikkei tavoitteena olisi opintopisteet tai opinnot. Toisaalta toiset TE-toimistot ovat suositelleet kurssia ja jopa ohjanneet ihmisiä kurssille ilman tukien epäämistä.

### Saako kursseista jonkinlaisen virallisen opintosuoritusotteen? Ja miten hyväksiluen sen oppilaitoksessani?

_Kesken - ei vielä toteutettu._

Kurssin päätteeksi voi osallistua Helsingin yliopiston Avoimen yliopiston tarjoamaan verkkotenttiin. Jos verkkotentin läpäisee hyväksytysti, Avoimelta yliopistolta saa virallisen kurssisuoritteen. Se kelpaavat todennäköisesti hyväksilukemista varten, mutta asia kannattaa varmistaa (mielellään etukäteen) oman oppilaitoksen opintovastaavalta.

### Miten vaihdan aikataululliselta kurssilta aikatauluttomaan?

_Kesken - ei vielä toteutettu._

### Tarvitsenko Helsingin yliopiston tunnukset?

_Kesken - ei vielä toteutettu._

kommentti loppuu  -->
